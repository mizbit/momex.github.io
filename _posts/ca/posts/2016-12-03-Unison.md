---
type: posts
layout: post
lang: ca
comments: true
title: Sincronització de directoris amb Unison
name: UnisonSincro
permalink: Sincronitzacio-Unison
category: Unison
keywords: Sincronització, directoris, carpetes, Unison, Ubuntu, sincronización, directorios, carpetas
---

<a href="http://www.cis.upenn.edu/~bcpierce/unison/" target="_blank">Unison</a> és un programa que ens permetrà mantenir sincronitzat el contingut de dos directoris o carpetes. Això ens pot facilitar molt la feina quan realitzem les còpies de seguretat cada pocs mesos (o com alguns, cada cinc anys..). Es poden sincronitzar de manera local (en un mateix disc dur o ordinador) o remotament (connectats per xarxa o per SSH si volem una connexió xifrada). Aquest software no està limitat a un sol sistema operatiu, sinó que el podem trobar també a OSX, Linux i Windows i el millor de tot és que quan estem sincronitzant directoris entre diferents ordinadors, aquests poden tenir sistemes operatius diferents sense que això suposi cap problema.

<center>
<img style="display:inline" src="/images/161203-Unison/icon.png" width="20%" alt="Contingut: Unison icon. Source: -" title="Unison icon">
</center>


Per instal·lar el programa i la seva interfície gràfica a Ubuntu, simplement haurem d'executar com a super usuari el següent codi:<br>

{% highlight bash %}
sudo apt-get install unison unison-gtk
{% endhighlight %}

<!--more-->

Un cop instal·lat, el podrem buscar al menú d'aplicacions d'Ubuntu i un cop executat, ens demanarà quin perfil volem carregar. Com serà el primer cop que l'executem no en tindrem cap, així que tocarà crear-ne un de nou. Clicarem el botó "Afegeix" (situat a la dreta) i seguirem les instruccions, bàsicament hem d'escollir si és una sincronització Local o remota i després escollir els dos directoris. <br> 

<center>
<img style="display:inline" src="/images/161203-Unison/Unison-pre.png" width="40%" alt="Contingut: Passes. Source: Momex.cat" title="Passes">
<img style="display:inline" src="/images/161203-Unison/Unison-pre2.png" width="40%" alt="Contingut: Passes. Source: Momex.cat" title="Passes">
</center>

Un cop creat el perfil, ja el podrem escollir i el programa començarà a analitzar els dos directoris per veure quins elements s'han de sincronitzar.

<center>
<img style="display:inline" src="/images/161203-Unison/Unison0.png" width="35%" alt="Contingut: Passes. Source: Momex.cat" title="Passes">
<img style="display:inline" src="/images/161203-Unison/Unison1.png" width="55%" alt="Contingut: Passes. Source: Momex.cat" title="Passes">
</center>

Si és el primer cop que ho fa o si el directori és de gran tamany, trigarà una mica. Un cop hagi finalitzat, ens indicarà amb fletxes quins fitxers o directoris seran copiats i també d'on a on. Les accions que podrem demanar seran:<br>
- Una fletxa cap a la dreta indicarà que es copiarà el fitxer del directori 1 al directori 2. Amb les icones a la barra de menús (<i>left to right, Skip, rigth to left i Merge</i>) podrem corregir l'acció que quedarà indicada en color blau clar. <br>
- Una fletxa cap a l'esquerra voldrà dir que la còpia es farà del 2 a l'1.<br>
- Un interrogant voldrà dir que el fitxer existeix als dos directoris amb contingut diferent i que Unison necessita l'ajuda de l'usuari per indicar quina és l'acció que ha de fer.<br>
- Si Unison detecta que hi ha un fitxer al directori 2 que no existeix al directori 1, però nosaltres sabem que ha canviat d'ubicació i que per tant l'haurem d'eliminar del directori 2, el que podem fer és clicar la fletxa "cap a la dreta". D'aquesta manera Unison entendrà que el fitxer ha de ser eliminat.<br>
- En cas de no voler realitzar cap acció, podem clicar la icona <i>Skip</i> a la barra de menú.<br>
- En cas de tenir dos fitxers amb modificacions diferents i voler unir-los, ho podem fer seleccionant l'opció <i>Merge</i>, però haurem de dir-li a Unison com fer-ho.

<center>
<img style="display:inline" src="/images/161203-Unison/Unison2.png" width="49%" alt="Contingut: Passes. Source: Momex.cat" title="Passes">
<img style="display:inline" src="/images/161203-Unison/Unison3.png" width="49%" alt="Contingut: Passes. Source: Momex.cat" title="Passes">
</center>

A les imatges superiors podrem veure que:<br>
- El segon fitxer serà creat al directori 2.<br>
- Dos directoris seran copiats al directori 2.<br>
- Les imatges jpg seran borrades del directori 2 (aquestes fotos es van moure a un altre directori i ja no es troben a la mateixa carpeta, per tant es poden borrar).<br>
<br>
Un cop ja ho haguem revisat, clicarem a la icona <i>Go</i> i començarà el procés. Al cap d'una estona, depenent de la quantitat de canvis, ens indicarà que el procés ha finalitzat.

<center>
<img style="display:inline" src="/images/161203-Unison/Unison4.png" width="30%" alt="Contingut: Passes. Source: Momex.cat" title="Passes">
</center>

Per tenir més informació es pot consultar el <a href="http://www.cis.upenn.edu/~bcpierce/unison/download/releases/stable/unison-manual.html" target="_blank">manual</a>.

