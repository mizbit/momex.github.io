---
type: posts
layout: post
lang: ca
comments: true
title: Reparació d'una font d'alimentació - DF1730SL10A
name: DF1730SL10A
permalink: reparació-DF1730
category: reparació
keywords: reparació, repair, reparación, font d'alimentació, power supply, fuente de alimentación, ventilador, fan, termostat, thermostat, termostato, resistència, resistor, connector, conector
---

Directament del contenidor, aquesta font d'alimentació <b>DF1730SL10A</b> ha estat un <i>dumpster diving</i> en tota regla. Visualment, la pantalla sembla en perfecte estat, té marques de cops per tot arreu, té el connector "positiu" trencat i crec que és per això que aquesta font ha acabat al contenidor.<br>

<center>
<img style="display:inline" src="/images/171219-PS-DF1730/01.jpg" width="50%" alt="Contingut: DF1730SL Frontal. Source: Momex.cat">
</center>

Font d'alimentació <i><a href="Entry-level definition and meaning | Collins English Dictionary" target="_blank">entry level</a></i> d'11kg de la marca Kaise, però que també la podem trobar amb altres marques/noms com Simran, Goobay, NDN i posteriors variacions/millores com a Mastech, GW, Dr.Meter, Tekpower, <i>etc etc etc</i>, és a dir, un fabricant xinès que ven a moltes altres marques que simplement distribueixen el seu producte amb un altre nom. En aquest cas, segons internet, sembla que la font d'alimentació seria una de 0-30V i 10A.<br>

A no ser que estiguem segurs que funciona correctament, abans de connectar-la, el millor serà fer una ullada a l'interior. 10 cargols després i podem veure l'interior. Al bell mig, un nucli metàl·lic del transformador que pesa al voltant del 80% de tota la unitat. <br>

<center>
<img style="display:inline" src="/images/171219-PS-DF1730/02.jpg" width="40%" alt="Contingut: Canal B al programa PicoSocpe. Source: Momex.cat">
<img style="display:inline" src="/images/171219-PS-DF1730/03.jpg" width="50%" alt="Contingut: Canal B al programa PicoSocpe. Source: Momex.cat">
</center>

<!--more-->

No ens costa res trobar el primer indici de placa cremada. Muntada sobre el ventilador, una petita placa que conté una resistència d'una certa potència i que va en sèrie amb el ventilador. Mesurada amb el multímetre dóna un valor d'uns 29 Ohm que quadra amb un esquemàtic genèric d'aquest tipus de fonts que trobo per internet.

<center>
<img style="display:inline" src="/images/171219-PS-DF1730/04.jpg" width="67%" alt="Contingut: Canal B al programa PicoSocpe. Source: Momex.cat">
<img style="display:inline" src="/images/171219-PS-DF1730/05.jpg" width="29%" alt="Contingut: Canal B al programa PicoSocpe. Source: Momex.cat">
</center>

Després de revisar la placa, veiem que ha sofert d'un gran impacte tèrmic sostingut fins que ha fallat. Les vies i les traces han saltat així que ens portaria molt de temps reparar-la. Com la placa només tenia una resistència, el més fàcil serà crear-ne una de nova amb una placa foradada.<br>

<center>
<img style="display:inline" src="/images/171219-PS-DF1730/06.jpg" width="30%" alt="Contingut: Canal B al programa PicoSocpe. Source: Momex.cat">
</center>

A continuació, desmuntem el disipador tèrmic posterior i veiem que un dels cables de sortida del ventilador té uns quants curts amb el disipador. Amb una mica de sort, a l'estar pintat no haurà passat res però seria interessant saber si això va ser una mala instal·lació de fàbrica o d'alguna reparació posterior.<br>

<center>
<img style="display:inline" src="/images/171219-PS-DF1730/07.jpg" width="45%" alt="Contingut: Canal B al programa PicoSocpe. Source: Momex.cat">
<img style="display:inline" src="/images/171219-PS-DF1730/08.jpg" width="45%" alt="Contingut: Canal B al programa PicoSocpe. Source: Momex.cat">
</center>

Abans de tornar-ho a muntar tot veiem que el ventilador no gira uniformement i es queda travat en certs punts de la carcassa. Això ja ens fa entendre una mica més el mecanisme de fallada, el ventilador ha començat a demanar corrent i el primer a fallar ha estat la resistència (o la placa en aquest cas) per temperatura. Canviem el ventilador per un de reutilitzat (SuperFan ;) ) i ho muntem tot com abans.

<center>
<img style="display:inline" src="/images/171219-PS-DF1730/09.jpg" width="45%" alt="Contingut: Canal B al programa PicoSocpe. Source: Momex.cat">
</center>


Per una altra banda, analitzant el circuit del ventilador, el cable de sortida va a un termostat que tampoc funciona (dona obert ja el calentis o no). Com no tinc res semblant i no vull gastar ni un ral en aquesta font, afegeixo un interruptor per activar manualment el ventilador (total, amb el gran disipador que té al darrera i amb la poca potència que jo utilitzo, no caldra activar-lo mai).<br>
<center>
<img style="display:inline" src="/images/171219-PS-DF1730/10.jpg" width="40%" alt="Contingut: Canal B al programa PicoSocpe. Source: Momex.cat">
<img style="display:inline" src="/images/171219-PS-DF1730/11.jpg" width="47%" alt="Contingut: Canal B al programa PicoSocpe. Source: Momex.cat">
</center>
<center>
<img style="display:inline" src="/images/171219-PS-DF1730/12.jpg" width="42%" alt="Contingut: Canal B al programa PicoSocpe. Source: Momex.cat">
<img style="display:inline" src="/images/171219-PS-DF1730/13.jpg" width="50%" alt="Contingut: Canal B al programa PicoSocpe. Source: Momex.cat">
</center>

Després de mirar una estona la resta dels circuits no hi ha indicis de res més cremat, així que ara toca arreglar/substituir la part del connector positiu a la part frontal. Com tampoc tinc connectors d'aquest tipus, tocarà fer un petit nyap. Primer de tot, hem d'extreure les restes del connector que hi ha i per fer-ho, hem de desoldar-lo de la placa mitjançant un llapis-xuclador, <i>solder wick</i> i una <i>Dremel</i>.<br>
<center>
<img style="display:inline" src="/images/171219-PS-DF1730/14.jpg" width="30%" alt="Contingut: Canal B al programa PicoSocpe. Source: Momex.cat">
<img style="display:inline" src="/images/171219-PS-DF1730/15.jpg" width="23%" alt="Contingut: Canal B al programa PicoSocpe. Source: Momex.cat">
<img style="display:inline" src="/images/171219-PS-DF1730/16.jpg" width="30%" alt="Contingut: Canal B al programa PicoSocpe. Source: Momex.cat">
</center>

A continuació procedirem amb el nyap col·locant un connector <i>homemade</i> i assegurant-lo amb la pistola d'adhesiu calent.<br>
<center>
<img style="display:inline" src="/images/171219-PS-DF1730/17.jpg" width="45%" alt="Contingut: Canal B al programa PicoSocpe. Source: Momex.cat">
</center>

I ara sí, finalment, toca netejar la font una mica i engegar-la.<br>

<center>
<img style="display:inline" src="/images/171219-PS-DF1730/18.jpg" width="49%" alt="Contingut: Canal B al programa PicoSocpe. Source: Momex.cat">
<img style="display:inline" src="/images/171219-PS-DF1730/19.jpg" width="45%" alt="Contingut: Canal B al programa PicoSocpe. Source: Momex.cat">
</center>

Comparant els valors de la pantalla amb el multímetre, l'error més alt de voltatge en condicions sense càrrega que he vist després de deixar la font una estona ha estat d'un 0,4%. Com no tinc cap <i>dummy load</i> (de moment) no puc donar valors d'intensitat però utilitzant un ventilador en un rang de 0 a 2A l'error oscil·la entre el 0,15%. Mirant l'spec d'una font similar només l'error de lectura de la pantalla és de l'1% pel voltatge i del 2% per la intensitat.
