---
type: posts
layout: post
lang: ca
comments: true
title: Reparació d'un calibrador de voltatge continu - Fuke DC 343A - Part 1
name: DC343A_1
permalink: reparació-Fluke-343A_1
category: reparació
keywords: reparació, repair, calibrador, calibrator, DC, voltatge, voltage, Fluke, 343A
---
<p>
<font size="2"> 
Part1 - Restauració <br>
 <a href="/reparació-Fluke-343A_2">Part2 - Cerca de components defectuosos mitjançant esquemàtic</a><br>
 Part3 - Cerca de components defectuosos mitjançant LCR Meter<br>
</font>
</p>

Fa un parell de mesos va caure a les meves mans una altra unitat amb certs problemes de funcionament. Es tractava d'un calibrador de voltatge DC (Fluke 343A) que donava valors totalment fora d'especificació.<br>
<center>
<img style="display:inline" src="/images/171031-343A_1/1.jpg" width="45%" alt="Contingut: Fluke 343A. Source: Momex.cat">
</center>

Com que tinc algun multímetre pendent de calibrar, aquesta unitat ens vindrà d'allò més bé si aconseguim sol·lucionar el problema. Encara que està fora de tolerància en els 3 rangs que ofereix (10, 100 i 1000V), la unitat engega i al ser una unitat prou antiga (80's) jo m'imagino que serà algun problema de condensadors electrolítics deteriorats. Així doncs, la millor manera de procedir és obrir i mirar.<br>
<center>
<img style="display:inline" src="/images/171031-343A_1/2.jpg" width="45%" alt="Contingut: Fluke 343A. Source: Momex.cat">
<img style="display:inline" src="/images/171031-343A_1/3.jpg" width="45%" alt="Contingut: Fluke 343A. Source: Momex.cat">
</center>

<!--more-->

Vaja..allà al costat del transformador ens trobem amb pistes cremades i aixecades, falta al menys una resistència i probablement el díode està cremat. L'antic propietari sembla que va voler fer una reparació rascant i ratllant tota la superfície sense manies. Com a curiositat, i no és broma, vaig trigar una setmana en adonar-me'n que també hi faltava un dels grans condesadors electrolítics..ups.<br>

<center>
<img style="display:inline" src="/images/171031-343A_1/4.jpg" width="45%" alt="Contingut: Fluke 343A. Source: Momex.cat">
<img style="display:inline" src="/images/171031-343A_1/5.jpg" width="45%" alt="Contingut: Fluke 343A. Source: Momex.cat">
</center>

Donant un altre cop de vista general per la part superior no hi ha res que sigui molt evident i que ens faci sospitar que pugui estar cremat en cap de les dues parts en les que està dividit el calibrador.<br>

<center>
<img style="display:inline" src="/images/171031-343A_1/6.jpg" width="45%" alt="Contingut: Fluke 343A. Source: Momex.cat">
<img style="display:inline" src="/images/171031-343A_1/7.jpg" width="45%" alt="Contingut: Fluke 343A. Source: Momex.cat">
</center>

Per la part inferior, a la part on havíem trobat el dany màxim també hi ha pistes aixecades i ratllades. També trobem una part més fosca com si hagués patit tèrmicament però no sembla que els components estiguin afectats.<br>

<center>
<img style="display:inline" src="/images/171031-343A_1/8.jpg" width="45%" alt="Contingut: Fluke 343A. Source: Momex.cat">
<img style="display:inline" src="/images/171031-343A_1/9.jpg" width="45%" alt="Contingut: Fluke 343A. Source: Momex.cat">
</center>

Total, en aquesta entrada el que farem serà restaurar l'aparell i intentar deixar-lo el millor possible tractant les parts afectades visibles i substituint la resta d'elements afectats. Per començar ajustarem l'entrada de tensió a l'estandard europeu que segons el manual es fa mitjançant la unió d'un parell de terminals del transformador, com es pot veure a les imatges superiors (abans: imatge esquerra / després: imatge dreta).<br>

<center>
<img style="display:inline" src="/images/171031-343A_1/10.jpg" width="45%" alt="Contingut: Fluke 343A. Source: Momex.cat">
<img style="display:inline" src="/images/171031-343A_1/11.jpg" width="45%" alt="Contingut: Fluke 343A. Source: Momex.cat">
</center>

A les imatges superiors es pot veure com hem afegit la resistència i els pins que hi faltaven. Els díodes, per sort, estaven dins d'especificació així que no va fer falta reemplaçar-los. <br>

<center>
<img style="display:inline" src="/images/171031-343A_1/12.jpg" width="45%" alt="Contingut: Fluke 343A. Source: Momex.cat">
</center>

Per la part del darrera tocarà enganxar les traces i vies amb algun tipus de resina epoxi i potser escampar-la per protegir la zona ja que n'hi ha moltes afectades. A la imatge superior es pot veure com ha quedat i la veritat no estic gaire orgullós del resultat, però bé, sempre hi ha una primera vegada.<br>

<center>
<img style="display:inline" src="/images/171031-343A_1/13.jpg" width="45%" alt="Contingut: Fluke 343A. Source: Momex.cat">
<img style="display:inline" src="/images/171031-343A_1/14.jpg" width="45%" alt="Contingut: Fluke 343A. Source: Momex.cat">
</center>

Parant una mica més d'atenció a cada component veiem que aquesta resistència ha patit tèrmicament i per tant també procedim a substituir-la.<br>

<center>
<img style="display:inline" src="/images/171031-343A_1/15.jpg" width="45%" alt="Contingut: Fluke 343A. Source: Momex.cat">
<img style="display:inline" src="/images/171031-343A_1/16.jpg" width="45%" alt="Contingut: Fluke 343A. Source: Momex.cat">
</center>

Coloquem el condensador que falta (250V 200uF) i com que el més adient (per preu i entrega) és un condensador axial ens tocarà adaptar-ho.<br>
Finalment només ens faltarà cambiar el Fusible 2 (F2) ja que està cremat, probablement degut al curtcircuit que ha reventat la major part dels components. A la següent entrada estudiarem el diagrama elèctric que per sort està inclòs al manual de servei per mirar de trobar el possible camí que ha seguit l'excés de corrent i anirem mesurant els components que veiem sospitosos fins trobar els defectuosos, si n'hi ha.

<p>
<font size="2"> 
Índex:
Part1 /
 <a href="/reparació-Fluke-343A_2">Part2</a> /
 Part3 
</font>
</p>
