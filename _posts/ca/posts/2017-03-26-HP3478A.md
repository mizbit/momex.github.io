---
type: posts
layout: post
lang: ca
comments: true
title: Reparació d'un multímetre HP 3478A
name: HP3478A
permalink: reparació-HP-3478A
category: reparació
keywords: reparació, repair, multimeter, multímetre, HP, 3478A
---

Fa un temps vaig aconseguir un multímetre que estava bastant atrontinat. Es tractava d'un multímetre digital HP 3478A de 5.5 dígits i per començar no tenia la coberta del portafusibles, el botó d'<i>ON-OFF</i> es quedava encallat i segons el seu propietari, era dels anys 80, no funcionava i no tenia cap mena d'idea sobre què li havien fet o què li passava. <br>

<center>
<img src="/images/170326-HP3478A/00.jpg" width="45%" alt="Contingut: HP 3478A DMM. Source: Momex.cat">
<img src="/images/170326-HP3478A/01.jpg" width="70%" alt="Contingut: Especificació HP 3478A DMM. Source: HP">
</center>

Aquests multímetres són una mica particulars ja que utilitzen una bateria interna que s'encarrega d'alimentar la <i>ROM</i> on hi ha enmagatzemat el calibratge i per tant s'ha de canviar cada 10 anys més o menys. Si es té sort i l'aparell ha tingut un bon manteniment segurament estarà bé i no caldrà recalibrar. Com que no funcionava i lògicament s'havia d'instal·lar un portafusibles i fer els canvis necessaris al transformador (era un aparell dels <i>USA</i> i per tant venia configurat per 115V), el millor era obrir-lo i començar pas a pas.<br>

<!--more-->
<center>
<img style="display:inline" src="/images/170326-HP3478A/02.jpg" width="48%" alt="Contingut: HP 3478A DMM obert. Source: Momex.cat">
<img style="display:inline" src="/images/170326-HP3478A/03.jpg" width="48%" alt="Contingut: Bateria original HP 3478A DMM. Source: Momex.cat">
</center>

Ja ho veieu, un cop amb la tapa superior desmuntada, els ulls van anar directes a la bateria que es veia clarament que estava tan deteriorada que una de les potes estava fins i tot trencada. Sembla mentida que després de gairebé 37 anys encara duia la bateria original.<br>
Total, aquest era un dels pitjors escenaris que em podia trobar però, un cop aquí, calia seguir amb la reparació. El primer que vaig fer va ser reconfigurar el transformador, desoldar la bateria i soldar un portafusibles. Un cop fet això i després de premer el botó d'<i>ON</i>, res a la pantalla. Abans de començar a jugar al toca-toca, vaig decidir fer un cop d'ull a l'esquemàtic ja que el manual de servei era fàcilment accessible a internet.<br>

<center>
<img style="display:inline" src="/images/170326-HP3478A/schematic.jpg" width="90%" alt="Contingut: Interpretació de l'esquemàtic del DMM HP 3478A DMM. Source: Momex.cat">
</center>

Normal que no funcionés, segons vaig entendre, una de les funcions del comparador (U550) és la de inhabilitar el microprocessador (U501) i la <i>ROM</i> (U512) si no rebia voltatge de la bateria. Així que el següent pas que vaig fer va ser d'una manera ben galdosa substituir la bateria per un parell de piles AA d'1,5V.<br>

<center>
<img style="display:inline" src="/images/170326-HP3478A/10.jpg" width="88%" alt="Contingut: HP 3478A DMM - piles AA. Source: Momex.cat">
</center>

Botó d'<i>ON</i> i... res. Alguna cosa seguia malalment. De totes maneres sí que hi sortia quelcom a la pantalla, momentàniament però. Així que vaig decidir fer-li un cop d'ull a l'<i>LCD</i>. Primer de tot, la part superior esquerra estava trencada i l'<i>LCD</i> no quedava ben subjectat. Com a segon punt i més important, el connector estava trencat per 4 dels 16 pins.<br>
<center>
<img style="display:inline" src="/images/170326-HP3478A/04.jpg" width="55%" alt="Contingut: HP 3478A DMM marc de l'LCD trencat. Source: Momex.cat">
<img style="display:inline" src="/images/170326-HP3478A/05.jpg" width="37%" alt="Contingut: HP 3478A DMM - connector LCD trencat. Source: Momex.cat">
</center>

Sembla que aquests pins són molt febles i si els anteriors propietaris havien connectat i desconnectat l'<i>LCD</i> uns quants cops eren candidats a trencar-se. Vaig tenir "sort" i vaig poder recuperar un pin de l'interior de l'<i>LCD</i>.<br>

<center>
<img style="display:inline" src="/images/170326-HP3478A/06.jpg" width="58%" alt="Contingut: HP 3478A DMM LCD amb pin a l'interior. Source: Momex.cat">
<img style="display:inline" src="/images/170326-HP3478A/07.jpg" width="11%" alt="Contingut: reconstrucció del pin. Source: Momex.cat">
</center>

De males maneres vaig desmuntar el connector per accedir als pins i intentar substituir els pins per fils de coure però, al final, va resultar ser un desastre i no ho vaig aconseguir. Total, el plan B era soldar el connector directament a l'LCD i el resultat va ser l'esperat, un bon nyap.<br>

<center>
<img style="display:inline" src="/images/170326-HP3478A/08.jpg" width="29%" alt="Contingut: HP 3478A DMM pin DIY. Source: Momex.cat">
<img style="display:inline" src="/images/170326-HP3478A/09.jpg" width="70%" alt="Contingut: HP 3478A DMM - nyap l'LCD. Source: Momex.cat">
</center>

Tot i això, el multímetre va cobrar vida. Ara ja es veia clarament com no passava el Self-Test i mostrava el missatge "Uncalibrated".<br>

<center>
<img style="display:inline" src="/images/170326-HP3478A/11.jpg" width="90%" alt="Contingut: HP 3478A DMM. Source: Momex.cat">
</center>

Finalment, vaig arreglar el botó principal amb una mica d'<i>WD40</i> i vaig comprar i instal·lar una bateria nova (Connexió Axial 2/3A 3.7V). Més endavant tocarà fer el calibratge de la unitat.
